.. _sviluppo-nuovo-software:

Sviluppo di *software* ex novo
------------------------------

Se l'amministrazione, seguendo la valutazione comparativa proposta in
:ref:`acquisizione`, sceglie di sviluppare un *software* ex novo
ricorrendo a risorse interne oppure tramite appalto, è importante
adempiere a quanto previsto nell'articolo 69, e in particolare:

-  al comma 1, che richiede il rilascio sotto licenza aperta per
   consentire il riuso da parte di altre amministrazioni;
-  al comma 2, che richiede che l'amministrazione acquisisca la
   titolarità del *software* che viene realizzato;
-  al comma 2-bis, che delega alle presenti Linee guida la scelta delle
   piattaforme di pubblicazione del codice sorgente.

Le seguenti sezioni approfondiscono come adempiere alle disposizioni
richiamate.

.. _rilascio-nuovo-sofware:

Rilascio di nuovo *software* sotto licenza aperta
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

È importante che il comma 1 dell'articolo 69, che richiede il rilascio sotto
licenza aperta, venga considerato fin dall'inizio dello sviluppo e non solo al
termine dell'intero processo. I requisiti tecnici per il rilascio sono
descritti in :ref:`guida-pubblicazione`.

I costi sostenuti per effettuare quanto descritto nella guida saranno
notevolmente inferiori se le specifiche tecniche descritte saranno
seguite fin dall'inizio dello sviluppo.

In caso di appalto, **si richiede che le amministrazioni
inseriscano sempre** la :ref:`guida-pubblicazione`
**tra i documenti di gara,** per esempio in allegato al capitolato
tecnico.

Viceversa, l'amministrazione che procedesse tardivamente all'adempimento
del comma 1 art. 69, utilizzando una gara successiva al
completamento della prima, incorrerebbe in maggiori oneri economici.

Pertanto, si suggerisce di sviluppare il *software* direttamente sullo strumento
di code hosting selezionato, fin dalle prime fasi di progettazione,
senza attendere la versione preliminare per effettuare il rilascio.

Acquisizione della titolarità di *software* sviluppato ex novo
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Come già discusso in :ref:`titolarita`, l'amministrazione deve assicurarsi
la piena titolarità del *software* realizzato *ex novo*. Si rimanda al citato
paragrafo per ulteriori informazioni.
