.. _riuso-software-utilizzo-software-open-source:

Riuso di un *software* o utilizzo di un *software* Open Source
--------------------------------------------------------------

Nel secondo capitolo delle presenti Linee guida, dedicato all'art. 68, viene
illustrato il processo con il quale l'amministrazione decide la modalità
di individuazione del software.

Se l'amministrazione, seguendo la valutazione comparativa proposta,
sceglie di prendere a riuso un *software* esistente o di utilizzare un
software Open Source, il processo di utilizzo viene descritto in questa
sezione, ed è il medesimo nei due casi.

Utilizzo di *software* a riuso o Open Source
~~~~~~~~~~~~~~~~~~~~~~~~~~~~~~~~~~~~~~~~~~~~

In generale, **non è necessario conseguire un'autorizzazione da parte
del titolare dei diritti sul software**; il modello di riuso delineato
dall'uso delle licenze aperte, infatti, consente di **adottare un
software senza necessità di stipulare alcuna convenzione, né una
richiesta di accesso**: il *software* pubblicato secondo quando descritto
in :ref:`rilascio-software-esistente` è
immediatamente fruibile per una analisi della compatibilità alle
esigenze, per la personalizzazione e per l'utilizzo.

Come è spiegato in :ref:`supporto-amministrazioni-che-riusano`, è consigliabile
entrare in contatto con l'attuale incaricato alla manutenzione del
software, per concordare tecnicamente come effettuare nel modo più
efficace le modifiche necessarie e coordinare gli sforzi economici.

Modifiche ad un *software* a riuso o Open Source
~~~~~~~~~~~~~~~~~~~~~~~~~~~~~~~~~~~~~~~~~~~~~~~~

Dal punto di vista normativo, le modifiche o personalizzazioni ad un
software sotto licenza aperta sono soggette all'art. 69 comma 2 e devono
essere quindi effettuate acquistando piena titolarità del codice
sviluppato. Il riuso di *software* senza apporto di modifiche, invece, non
configura l'obbligo di rilascio.

Sotto il profilo di acquisizione della titolarità, il fatto che il software
oggetto di modifica non sia di proprietà dell'amministrazione che effettua la
modifica non esime quest'ultima dall'obbligo di acquisire la titolarità delle
modifiche sviluppate. Si rimanda quindi a :ref:`titolarita`.

Viceversa, a livello tecnico, il processo per effettuare le modifiche è
diverso dal processo di manutenzione descritto in :ref:`manutenzione-software`
poiché gli interventi avverranno su un *software* del quale non si ha la
piena titolarità e dunque è auspicabile un coordinamento tecnico, già
descritto a livello di opportunità e benefici in
:ref:`supporto-amministrazioni-che-riusano`.

Il processo tecnico è dettagliato in :ref:`guida-modifica`.
In caso di appalto, si richiede che l'amministrazione **alleghi la Guida
tra i documenti tecnici di gara**, per esempio come allegato al
capitolato tecnico, in modo che i fornitori abbiano evidenza immediata
del processo richiesto.
