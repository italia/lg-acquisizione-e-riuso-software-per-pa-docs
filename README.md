# Linee Guida su acquisizione e riuso di software per le pubbliche amministrazioni

Le presenti linee guida attuano quanto stabilito dagli articoli 68 e 69
del *Codice dell'Amministrazione Digitale* (di seguito CAD):

-  come disposto dall'articolo 68, comma 1 ter, individuano nel capitolo
   *2. Linee Guida sull'acquisizione di soluzioni software* le modalità
   e i criteri con i quali un'amministrazione deve effettuare la
   valutazione comparativa descritta nel medesimo articolo per decidere
   la modalità di acquisizione di un software.

-  come statuito dall'articolo 69, comma 2bis, individuano nel capitolo
   *3. Linee Guida sul riuso del Software (art. 69)* la piattaforma per
   la pubblicazione di codice sorgente sotto licenza aperta e
   documentazione del software messo a riuso dalle amministrazioni,
   indicando anche le modalità tecniche di utilizzo.

Inoltre sostituiscono la precedente circolare 63/2013, intitolata
"*Linee guida per la valutazione comparativa prevista dall'art. 68 del
D.Lgs. 7 marzo 2005, n. 82 Codice dell'Amministrazione digitale*" e
relativi allegati.

## Link

* Le linee guida sono consultabili su Docs Italia all'indirizzo [https://docs.italia.it/italia/developers-italia/lg-acquisizione-e-riuso-software-per-pa-docs/](https://docs.italia.it/italia/developers-italia/lg-acquisizione-e-riuso-software-per-pa-docs/)
* La piattaforma individuata dalle linee guida ai sensi dell'articolo 69 è [Developers Italia](https://developers.italia.it/), dove è ospitato il catalogo delle soluzioni a riuso e dove è possibile reperire maggiori informazioni sulla procedura tecnica per rilasciare il software.
* Per la discussione è attiva [un'apposita sezione in Forum Italia](https://forum.italia.it/c/software-open-source-per-la-pa).

## Policy per issue e pull request

Eventuali proposte di modifica o segnalazioni possono essere aperte come issue o pull request in questo repository, tuttavia dal momento che l'iter istituzionale di aggiornamento delle linee guida è normato dall'[art. 71](https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo7_art71.html) del Codice dell'Amministrazione Digitale tali issue verranno intenzionalmente lasciate aperte in attesa del prossimo lavoro di revisione del testo. Le uniche pull request che vengono prese in considerazione per il merge sono quelle relative a refusi o correzioni di formattazione.
